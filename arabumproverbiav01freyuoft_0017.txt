——- vu v

proverbiorum metra spectantia, nec non alia adnotare negle-
xerant, ea ipse addidi, Quominus autem plures multis for-
tasse gratas, quibusdam necessarias adnotationes, quarum ne-
que occasio neque materia mihi deerat, adiicerem, magna libri
moles impedivit, timebam enim, ne pluribus additis nimium
accresceret. Et studium et desiderium hac in re saepissime
coercendum erat. Quod recentioris aevi proverbia rarius
tantum adnotationibus illustravi, id ne mirum videatur.
Arabes aut quod in iis nil ambigui viderent aut sui tem-
poris homines ambiguum tollere posse putarent, adnotatio-
nes raro addiderunt. Ego recentiora proverbia quod aut
nil dubii offerre viderentur aut ex scriptorum locis, a qui-
bus adhibita sint, satis lucis accipiant, explicare saepius
intermisi. Cavendum quoque erat, ne meis adnotationibus
legentes in viam falsam ducerem, factum enim est inter-
dum, ut aut proverbii usus a verborum ratione deflexerit
aut varius intelligend1 modus, id quod in proverbiis saepius
accidit, ab Arabibus ipsis admissus sit. Erunt autem for-
tasse, qui in proverbiis edendis Meidanii ordinem secutum
me esse vituperent. Ii, si qui sunt, tres mihi fuisse cau-
sas, sciant. Primum enim scriptoris cuiusdam opus eden-
tis erga scriptorem officium mihi esse videtur, ut a scri-
ptore observatum, licet eum non probet¹), ordinem non
turbet vel omnino mutet, tum si totum Meidanii ordinem
mutassem, ne id nostrum opus cum Meidanii opere colla-

turis magnam molestiam creaturum esset, timebam mutato

1) Quem in disponendis proverbiis Meidanius ordinem secutus est,
eum in singulis probare non possum. Sequitur in capitum serie
litterarum ordinem, sed in capitibus singula ita mixta sunt, ut,
quodnam ei fuerit disponendi consilium, non videam.

